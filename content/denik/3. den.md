V noci se zdál spoustě lidem [[Děsivý sen|děsivý sen]]. V krčmě jsme se setkali s novým společníkem nového společníka [[Ash|Ashem]]. K snídani tentokrát vajíčka nebyla, [[Anabele]] podle [[Henry|Henryho]] odešla ke [[Kaela|Kaele]].

Společně jsme se tedy vydali do chrámu, kde nám [[Kaela]] sdělila, že za ní [[Anabele]] nedorazila. Zároveň nám prozradila, že se [[Anabele]] ten [[Děsivý sen|děsivý sen]] zdál už dvakrát. Po druhém snu ji [[Kaela]] darovala očarovaný náhrdelník, který ji měl sloužit jako ochrana. Podle všeho ale zřejmě nefungoval. 

Po návratu do hostince nám [[Henry]] pověděl o tajném místě mimo vesnici, kde bychom mohli [[Anabele]] nalézt. Než jsme se tam vydali, rozhodli jsme se ještě zastavit na radnici.

[[Rose Klamzila|Klamzila]] vyzkoušela všechny dveře v hale, ale všechny byly zamčené. V pracovně [[Aberot Thalvar|Aberota]] jsme si všimli [[Irelevantní truhla|truhly]], která s velkou pravděpodobností nebyla vůbec relevantní. 

[[Aberot Thalvar|Aberot]] nám sdělil, že pět dní před útokem na vesnici byla přibližně týden cesty na sever přepadena karavana směřující do [[Glensdale]]. Žádné další informace jsme nezískali, a proto jsme skrze jižní bránu vyrazali  do západního lesa hledat [[Anabele]].

Na kraji lesa jsme objevili vyšlapanou cestu, po které jsme se vydali. Cesta se postupně stočila k severu a po chvíli nás dovedla na mýtinu. Objevili jsme zde stopy krve, což nás přimělo pokračovat dál se zvýšenou opatrností. 

Cestou nás čekala překážka v podobě popadaných stromů, které jsme s trochou štěstí dokázali přelézt. Za nimi jsme objevili mrtvou srnku. Krátkým zkoumáním jsme dospěli k závěru, že zahynula působením temné magie. Ve spojení s krví nalezenou na mýtině jsme usoudili, že zraněná osoba pravděpodobně využila životní energii srnky k vyléčení svých ran. 

Temnou energii jsme cítili i dále před sebou. Vydali se tedy po úzké pěšině hlouběji do lesa. Přišli jsme na další rozcestí, kde byly velmi patrné stopy boje. Nalezli jsme vyražený orčí zub a krev ze dvou různých tvorů. Jedna krev byla jistě orčí. 

Stezka se zde dělila na 3 další pěšiny. Orčí stopy vedly doprava. Jiný pár malých stop, které jsme přisuzovali [[Anabele]], se vydalo levou pěšinou z kopce dolů. Rozhodli jsme se nejprve najít [[Anabele]], ork jistě chvíli počká. 

Stopy nás zavedly ke vstupu do jeskyně. Uvnitř se nacházel gnóm, který měl na oltáři svázanou [[Anabele]]. Jak jsme později zjistili, jeho jméno bylo [[Vexlin]]. Podle všeho si pro nás [[Vexlin]] připravil epický proslov, ale netrpělivý [[Omarson]] ho v půlce věty přerušil a rozběhl se k němu s úmyslem ho zabít. 

Z bitvy jsme vyšli vítězně. Gnóma jsme zabili a [[Anabele]] zachránili. [[Vexlin]] po sobě zanechal 
